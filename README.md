---
author: ' '
documentclass: article
header-includes:
- \usepackage{styles/mystyle}
- \newcommand{\gruppo}{MEduLab}
- "\\newcommand{\\authorlist}{\\begin{minipage}{0.3\\textwidth}\n        \\centering\n\
  \        \\textbf{Pietro Barale}\\\\\\textit{operatore}\\\\\\textit{diplomato in\
  \ Musica Applicata alle immagini, Conservatorio di Santa Cecilia, Roma}\n      \\\
  end{minipage}\\hfill\\begin{minipage}{0.3\\textwidth}\n        \\centering\n   \
  \     \\textbf{Giulio Romano De Mattia}\\\\\\textit{operatore}\\\\\\textit{ diplomato\
  \ in Musica Elettronica, Conservatorio di Santa Cecilia, Roma}\n      \\end{minipage}\\\
  hfill\\begin{minipage}{0.3\\textwidth}\n        \\centering\n        \\textbf{Marco\
  \ Di Gasbarro}\\\\\\textit{coordinatore}\\\\\\textit{dottorando in Composizione\
  \ e Performance Musicale, Conservatorio di Ferrara}\n      \\end{minipage}}"
subtitle: Casa dei Bambini *il Girasole* - 2025/2026
title: Titolo del progetto
---

Per il quarto anno consecutivo vi proponiamo il laboratorio di musica d'insieme per l'infanzia, un corso extracurriculare pomeridiano aperto alle bambine e ai bambini che frequentano la Casa dei Bambini *il Girasole*. Ogni anno il laboratorio è stato guidato da musicisti formati nella pratica della musica contemporanea, elettroacustica e popolare, che hanno condiviso con i bambini un'atmosfera leggera ma densa di attività.
Nella progettazione di esperienze di apprendimento significative cerchiamo l'innesco della scintilla dell'interesse dei bambini e puntiamo a realizzare alcune istanze della musica di ricerca del XX e XXI secolo su cui lavoriamo quotidianamente, in collaborazione con alcuni importanti Conservatori italiani.

\vspace{.7cm}

>*il ritmo si può solo liberare, sprigionare. Ritmo non è un'entità astratta, ritmo è la vita stessa. Ritmo agisce e provoca, è la forza che unisce linguaggio, musica e movimento.* (Carl Orff)


<!-- **Maestri:** 

- **Pietro Barale** - diplomato in Musica Applicata alle immagini, Conservatorio di Santa Cecilia, Roma

- **Giulio Romano De Mattia** -  diplomato in Musica Elettronica, Conservatorio di Santa Cecilia, Roma

- **Marco Di Gasbarro** - dottorando in Composizione e Performance Musicale, Conservatorio di Ferrara


-->


## CONTINUITÀ, FINALITÀ E OBIETTIVI

Il corso dell'anno precedente ha evidenziato risultati significativi riguardo il coinvolgimento dei bambini nella costruzione di esperienze musicali collettive. La frequenza media per ogni incontro è stata di 6-9 bambini partecipanti. Il riscontro per noi più prezioso è arrivato dalle famiglie, che ci hanno riportato come i bambini hanno riproposto spontaneamente a casa le attività svolte: esplorare le sonorità dell' ambiente circostante, vocalizzare i suoni delle percussioni e trasformare oggetti quotidiani in strumenti musicali ad esempio sono chiari indicatori dell'interiorizzazione dell'esperienza vissuta.

Quest'anno intendiamo consolidare l'approccio intrapreso, personalizzando il metodo progettato per adattarlo alle specificità di ogni bambino, concentrandosi sulle diverse modalità di apprendimento e supportando chi incontra particolari sfide nello svolgimento delle attività musicali.     

<!--- meglio dirlo a voce durante la riunione
Il progetto si fonda sul principio che l'apprendimento musicale nell'infanzia non produce necessariamente un risultato tangibile nel "saggio di fine anno", ma manifesta il suo valore nel **processo educativo** vissuto, che si concretizza nella coltivazione della capacità di ognuno di **inventare e ri-costruire mondi sonori** attraverso il gioco e la relazione con i maestri e i compagni.
-->

**Obiettivi specifici:**
  - Sviluppare la capacità di ascolto attivo e l'invenzione sonora  
  - Potenziare la coordinazione motoria attraverso l'esperienza musicale  
  - Favorire l'esplorazione tattile ed uditiva utilizzando diversi materiali  
  - Promuovere la socializzazione e la condivisione di spazi e tempi in comune  
  - Stimolare la creatività nella costruzione di oggetti sonori  


## METODO: RISORSE E MATERIALI

La **dimensione del gioco** costituisce il canale privilegiato per entrare in contatto con i bambini. Il nostro approccio si basa sull'**osservazione delle reazioni** e sul **feedback continuo** che ci permette di adattare ogni lezione alle risposte del gruppo.

Attingendo al pensiero montessoriano, le attività vengono progettate attorno ai *lavori* sonori individuali. In questo stadio, il nostro ruolo consiste nel costruire gli oggetti ed osservarne l’utilizzo.
Parallelamente progettiamo le pratiche collettive tenendo conto delle esigenze emerse.

**Materiali forniti durante il corso:**  
- Strumenti musicali e oggetti comuni per l'esplorazione sonora  
- Fogli e matite colorate  

**Richieste alle famiglie:**  
- Calzini antiscivolo  
- Una merenda semplice e pratica (con una bustina richiudibile)  
- Una piccola borraccia o una bottliglietta o un bicchiere per l'acqua  

La filosofia del progetto prevede l'utilizzo creativo di materiali semplici e accessibili, trasformando l'ambiente e gli oggetti in opportunità di scoperta musicale. Non sono previsti supporti tecnologici o allestimenti per la diffusione di musica preregistrata, privilegiando le dimensioni educative della manualità e della partecipazione.





---

La programmazione dettagliata, i costi e le modalità organizzative verranno concordati direttamente con la scuola in base alle vostre specifiche esigenze e disponibilità.



